\chapter{Δομή \& Οργάνωση Συστήματος}
Σε αυτό το κεφάλαιο, περιγράφονται λεπτομερώς οι λειτουργικές και μη-λειτουργικές απαιτήσεις του συστήματος διαχείρισης εκκίνησης υπολογιστών μέσω δικτύου. Επίσης, αναλύονται τα δύο είδη χρηστών που έχουν πρόσβαση στο σύστημα και οι δυνατότητες που τους παρέχονται από τη διαδικτυακή εφαρμογή του συστήματος. Τέλος, γίνεται ανάλυση του σχήματος της βάσης δεδομένων της διαδικτυακής εφαρμογής.

\section{Ανάλυση Απαιτήσεων}
Σε αυτή την ενότητα παρουσιάζονται αναλυτικά οι λειτουργικές και μη-λειτουργικές απαιτήσεις του συστήματος. Οι λειτουργικές απαιτήσεις είναι δηλώσεις που καθορίζουν τις υπηρεσίες οι οποίες προσφέρονται από το σύστημα, τον τρόπο ανταπόκρισης του σε συγκεκριμένες εισόδους και τη συμπεριφορά του σε συγκεκριμένες περιστάσεις. Οι μη-λειτουργικές απαιτήσεις είναι αυτές που ορίζουν κριτήρια, και όχι συγκεκριμένες συμπεριφορές, που μπορούν να χρησιμοποιηθούν για την αξιολόγηση της απόδοσης του συστήματος, ως προς την ποιότητα των υπηρεσιών του και την ικανοποίηση των αναγκών των χρηστών του.

\subsection{Λειτουργικές Απαιτήσεις}
Για την επίτευξη της ορθής ανάλυσης και σχεδίασης του συστήματος, είναι απαραίτητη η κατανόηση των λειτουργιών του και των δυνατοτήτων που προσφέρει στους χρήστες του. Οι χρήστες είναι είτε γενικοί διαχειριστές του συστήματος, είτε διαχειριστές συγκεκριμένων εργαστηρίων.

Οι γενικοί διαχειριστές του συστήματος θα πρέπει να έχουν τη δυνατότητα να προσθέτουν, να αφαιρούν και να επεξεργάζονται στοιχεία υπολογιστών, οι οποίοι δύνανται να εκκινηθούν δικτυακά, με μενού επιλογής λειτουργικού συστήματος παρεχόμενο από το σύστημα. Είναι επίσης απαραίτητο, να μπορούν να προσθέτουν και να διαχειρίζονται εργαστήρια στα οποία βρίσκονται οι υπολογιστές, και να αναθέτουν υπολογιστές σε αυτά. Μια ακόμη ενέργεια στην οποία θα μπορούν να προβούν οι γενικοί διαχειριστές, είναι να τοποθετούν τους υπολογιστές σε ομάδες, οι οποίες καθορίζουν τα μενού εκκίνησης που θα παρέχονται από το σύστημα, ανάλογα με τα ενεργά χρονοδιαγράμματα των μενού εκκίνησης. Τέλος, είναι αναγκαίο να επιτρέπεται στους γενικούς διαχειριστές του συστήματος ο ορισμός των διαθέσιμων block εντολών τύπου iPXE, η δημιουργία μενού εκκίνησης με χρήση των ορισμένων λειτουργικών συστημάτων και η ρύθμιση των χρονοδιαγραμμάτων τα οποία καθορίζουν τα μενού εκκίνησης που θα παρέχει το σύστημα στις ομάδες υπολογιστών.

Οι διαχειριστές εργαστηρίων θα πρέπει να μπορούν να πραγματοποιούν τις ίδιες ενέργειες με τους γενικούς διαχειριστές, αλλά μόνο για τα εργαστήρια που τους έχουν ανατεθεί. Θα μπορούν δηλαδή, να διαχειρίζονται τους υπολογιστές, τις ομάδες υπολογιστών και τα μενού εκκίνησης των ομάδων υπολογιστών που βρίσκονται στα εργαστήρια, για τα οποία έχουν λάβει δικαίωμα διαχείρισης από τους γενικούς διαχειριστές.

Όλες οι λειτουργίες της πλατφόρμας θα πρέπει να παρέχονται μέσω προγραμματιστικών διεπαφών, ώστε να είναι δυνατή η επέκτασή της και η επίτευξη της διαλειτουργικότητάς της με άλλα πληροφοριακά συστήματα.

Τέλος, κάθε ενέργεια που αλλάζει την κατάσταση του συστήματος ή/και των πληροφοριών που είναι αποθηκευμένες σε αυτό, θα πρέπει να καταγράφεται στο αρχείο συμβάντων, μαζί με τη χρονοσφραγίδα και τον χρήστη που την πραγματοποίησε.

\subsection{Μη-Λειτουργικές Απαιτήσεις}
Η διεπαφή χρήστη θα πρέπει να είναι φιλική προς τον χρήστη. Πιο συγκεκριμένα, θα πρέπει να προσαρμόζεται στο μέγεθος της οθόνης της συσκευής που χρησιμοποιείται (υπολογιστής, ταμπλέτα, κινητό). Θα πρέπει, επίσης, να είναι ξεκάθαρη ώστε να μην προκαλεί σύγχυση στον χρήστη κατά την εκτέλεση κάποιας λειτουργίας. Τέλος, θα πρέπει να είναι αποδοτική, δηλαδή να επιτρέπει στον χρήστη να διεκπεραιώνει εύστοχα και σε εύλογο χρονικό διάστημα τις ενέργειες που επιθυμεί.

Οι προγραμματιστικές διεπαφές που παρέχονται από την πλατφόρμα θα πρέπει να είναι συμβατές με την προδιαγραφή του OpenAPI 3, να συμμορφώνονται στα πρότυπα της αρχιτεκτονικής REST και να είναι πλήρως τεκμηριωμένες.

Οι πληροφορίες που αποθηκεύονται στη βάση δεδομένων του συστήματος θα πρέπει να είναι ελάχιστες απαιτούμενες για τη λειτουργία της πλατφόρμας και να υπακούν στους κανονισμούς περί ασφάλειας προσωπικών δεδομένων (GDPR). Οι κωδικοί πρόσβασης των χρηστών είναι απαραίτητο να αποθηκεύονται κρυπτογραφημένοι με κάποια σύγχρονη και ασφαλή μέθοδο. Τέλος, η βάση δεδομένων θα πρέπει να είναι κανονικοποιημένη, ώστε να αποδίδει με ταχύτητα και να μην διατηρεί διπλότυπα αποθηκευμένων πληροφοριών.

Είναι σημαντικό να υπάρχει προστασία από γνωστές απειλές, όπως Cross-Site Request Forgery (CSRF), SQL Injections και bots. Επιπρόσθετα, η συνεδρία κάθε συνδεδεμένου χρήστη θα πρέπει να λήγει μετά από αδράνεια 30 λεπτών, ώστε να αποφευχθεί πιθανή μη εξουσιοδοτημένη πρόσβαση στο σύστημα.

\section{Περιπτώσεις Χρήσης}
Στην παρούσα υποενότητα παρουσιάζονται οι περιπτώσεις χρήσης της διαδικτυακής εφαρμογής, οι οποίες ονομαστικά είναι οι παρακάτω:

\begin{itemize}
	\item \nameref{tab:use-case-signup}
	\item \nameref{tab:use-case-login}
	\item \nameref{tab:use-case-forgot-password}
	\item \nameref{tab:use-case-forgot-username}
	\item \nameref{tab:use-case-logout}
	\item \nameref{tab:use-case-change-profile}
	\item \nameref{tab:use-case-delete-user}
	\item \nameref{tab:use-case-add-lab}
	\item \nameref{tab:use-case-delete-lab}
	\item \nameref{tab:use-case-edit-lab-admin}
	\item \nameref{tab:use-case-add-group}
	\item \nameref{tab:use-case-delete-group}
	\item \nameref{tab:use-case-add-computer}
	\item \nameref{tab:use-case-add-computer-to-lab}
	\item \nameref{tab:use-case-delete-computer-from-lab}
	\item \nameref{tab:use-case-edit-computer}
	\item \nameref{tab:use-case-delete-computer}
	\item \nameref{tab:use-case-add-ipxeblock}
	\item \nameref{tab:use-case-edit-ipxeblock}
	\item \nameref{tab:use-case-delete-ipxeblock}
	\item \nameref{tab:use-case-add-boot-menu}
	\item \nameref{tab:use-case-edit-boot-menu}
	\item \nameref{tab:use-case-delete-boot-menu}
	\item \nameref{tab:use-case-add-schedule}
	\item \nameref{tab:use-case-edit-schedule}
	\item \nameref{tab:use-case-delete-schedule}
	\item \nameref{tab:use-case-view-logs}
	\item \nameref{tab:use-case-delete-logs}
\end{itemize}

Το διάγραμμα περιπτώσεων χρήσης του συστήματος (UML Use Case Diagram), απεικονίζεται στο σχήμα \ref{fig:iboot-use-cases}.

\textit{\textbf{Σημείωση:} Η παραγωγή του διαγράμματος περιπτώσεων χρήσης έγινε με χρήση του λογισμικού \href{http://www.plantuml.com/plantuml/uml}{PlantUML}.}

\begin{figure}[ht]
	\centering
	\includegraphics[scale=0.26]{iBoot_use_cases.png}
	\caption{Διάγραμμα Περιπτώσεων Χρήσης iBoot}
	\label{fig:iboot-use-cases}
\end{figure}

\FloatBarrier

Στους πίνακες που ακολουθούν παρουσιάζονται αναλυτικά οι περιπτώσεις χρήσης της πλατφόρμας.

\FloatBarrier
\input{Chapters/3-System-Analysis/3-Use-Cases}
\FloatBarrier

\section{Σχεδιασμός Βάσης Δεδομένων}
Για τη δόμηση του σχεσιακού μοντέλου, έχουν οριστεί οι σχέσεις (relations) και οι πίνακες (tables) της βάσης δεδομένων. Το σύνολο των πληροφοριών που αποθηκεύονται στη βάση δεδομένων αποτελείται από μία συλλογή πινάκων. Οι γραμμές των πινάκων καλούνται πλειάδες (tuples) ή εγγραφές (records) των πινάκων (σχέσεις) και αντιστοιχούν σε οντότητες. Η εικόνα αναπαριστά τη δομή της βάσης δεδομένων με τους πίνακες, τα πεδία, τους τύπους δεδομένων και τις συσχετίσεις που υπάρχουν μεταξύ τους.

Οι σχέσεις και οι πίνακες της βάσης δεδομένων έχουν οριστεί για την κατασκευή του σχεσιακού μοντέλου. Μια ομάδα πινάκων αποτελεί το σύνολο των δεδομένων που διατηρείται στη βάση δεδομένων. Οι σειρές πινάκων, που αντιστοιχούν σε οντότητες, αναφέρονται ως πλειάδες (tuples) ή εγγραφές (records) των πινάκων. Το σχεσιακό διάγραμμα της βάσης δεδομένων του συστήματος (Entity–relationship model), δηλαδή η δομή της βάσης δεδομένων, συμπεριλαμβανομένων των πινάκων, των πεδίων, των τύπων δεδομένων και των σχέσεων, απεικονίζεται στο σχήμα \ref{fig:iboot-db}.

\begin{figure}[h]
	\centering
	\includegraphics[scale=0.5]{iBoot_database_schema.png}
	\caption{Διάγραμμα Βάσης Δεδομένων iBoot}
	\label{fig:iboot-db}
\end{figure}

Στους πίνακες που ακολουθούν, παρουσιάζονται αναλυτικά οι πίνακες της βάσης δεδομένων του συστήματος, καθώς και τα πεδία τους. Επίσης, ως σχόλιο σε κάθε πεδίο, περιγράφεται η χρησιμότητά του.

\FloatBarrier
\input{Chapters/3-System-Analysis/4-Database-Schema}
\FloatBarrier

\section{Σύνοψη Κεφαλαίου 3}
Η δομή και η οργάνωση του εφαρμοζόμενου πληροφοριακού συστήματος είναι τα θέματα που καλύπτονται στην ανάλυση του κεφαλαίου 3. Στην αρχή, περιγράφηκαν οι στόχοι, οι λειτουργικές απαιτήσεις και οι περιπτώσεις χρήσης. Επιπλέον, εξετάστηκαν το σχεσιακό διάγραμμα και τα μοντέλα των πινάκων της βάσης δεδομένων και δόθηκε μια λεπτομερής εξήγηση του σχεδιασμού της βάσης δεδομένων.

Στο κεφάλαιο 4, αναλύονται τα βήματα που ο χρήστης πρέπει να ακολουθήσει για να χρησιμοποιήσει την εφαρμογή.
