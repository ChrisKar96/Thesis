\chapter{Δομή \& Οργάνωση Συστήματος}
Σε αυτό το κεφάλαιο, περιγράφονται λεπτομερώς οι λειτουργικές και μη-λειτουργικές απαιτήσεις του συστήματος διαχείρισης εκκίνησης υπολογιστών μέσω δικτύου. Επίσης, αναλύονται τα δύο είδη χρηστών που έχουν πρόσβαση στο σύστημα και οι δυνατότητες που παρέχονται από τη διαδικτυακή εφαρμογή του συστήματος. Ακόμα, γίνεται ανάλυση του σχήματος της βάσης δεδομένων και επεξήγηση αρχείων του κώδικα, ο οποίος συντέλεσε στη δημιουργία του πληροφοριακού συστήματος.

\section{Ανάλυση Συστήματος}
Για την επίτευξη της ορθής ανάλυσης και σχεδίασης του συστήματος, είναι απαραίτητη η κατανόηση των λειτουργιών του και των δυνατοτήτων που προσφέρει στους χρήστες του. Οι χρήστες είναι είτε γενικοί διαχειριστές του συστήματος, είτε διαχειριστές συγκεκριμένων εργαστηρίων.

Οι γενικοί διαχειριστές του συστήματος, έχουν τη δυνατότητα να προσθέτουν, να αφαιρούν και να επεξεργάζονται στοιχεία υπολογιστών, οι οποίοι δύναται να εκκινηθούν δικτυακά, με μενού επιλογής λειτουργικού συστήματος παρεχόμενο από το σύστημα. Μπορούν ακόμα να προσθέτουν και να διαχειρίζονται εργαστήρια στα οποία βρίσκονται οι υπολογιστές. Μια ακόμη ενέργεια στην οποία μπορούν να προβούν οι γενικοί διαχειριστές, είναι να τοποθετούν τους υπολογιστές σε ομάδες, οι οποίες καθορίζουν τα μενού λειτουργικών συστημάτων που θα παρέχονται από το σύστημα, ανάλογα με την τρέχουσα ημερομηνία / ώρα. Τέλος, οι γενικοί διαχειριστές ορίζουν τα διαθέσιμα λειτουργικά συστήματα, φτιάχνουν μενού εκκίνησης με χρήση των ορισμένων λειτουργικών συστημάτων και ρυθμίζουν τις ημερομηνίες / ώρες στις οποίες το σύστημα θα παρέχει τα μενού λειτουργικών συστημάτων στις ομάδες υπολογιστών.

Οι διαχειριστές εργαστηρίων, μπορούν να πραγματοποιούν τι ίδιες ενέργειες με τους γενικούς διαχειριστές, αλλά μόνο για τα εργαστήρια που τους έχουν ανατεθεί. Μπορούν δηλαδή να διαχειρίζονται τους υπολογιστές, τις ομάδες υπολογιστών και τα μενού εκκίνησης των ομάδων, που βρίσκονται στα εργαστήρια για τα οποία έχουν λάβει δικαίωμα διαχείρισης από τους γενικούς διαχειριστές.
 
\section{Ανάλυση Απαιτήσεων}

\subsection{Λειτουργικές Προδιαγραφές}
Η διαδικτυακή εφαρμογή που υλοποιήθηκε, δίνει τη δυνατότητα στον χρήστη να διαχειρίζεται τα μενού λειτουργικών συστημάτων κατά τη δικτυακή εκκίνηση ομάδων υπολογιστών.

\subsection{Μη-Λειτουργικές Προδιαγραφές}
Η διαδικτυακή εφαρμογή έχει υλοποιηθεί ως ένα web interface που επικοινωνεί με τη βάση δεδομένων μέσω ενός CRUD (Create - Read - Update - Delete) API, με χρήση του CodeIgniter PHP Framework.

\section{Περιπτώσεις Χρήσης}
Στους πίνακες που ακολουθούν παρουσιάζονται οι περιπτώσεις χρήσης της πλατφόρμας.

\FloatBarrier
\input{Chapters/3-System-Analysis/3-Use-Cases}
\FloatBarrier

\section{Σχεδιασμός Βάσης Δεδομένων}
Για τη δόμηση του σχεσιακού μοντέλου, έχουν οριστεί οι σχέσεις (relations) και οι πίνακες (tables) της βάσης δεδομένων. Το σύνολο των πληροφοριών που αποθηκεύονται στη βάση δεδομένων αποτελείται από μία συλλογή πινάκων. Οι γραμμές των πινάκων καλούνται πλειάδες (tuples) ή εγγραφές (records) των πινάκων (σχέσεις) και αντιστοιχούν σε οντότητες. Η εικόνα αναπαριστά τη δομή της βάσης δεδομένων με τους πίνακες, τα πεδία, τους τύπους δεδομένων και τις συσχετίσεις που υπάρχουν μεταξύ τους.

Οι σχέσεις και οι πίνακες της βάσης δεδομένων έχουν οριστεί για την κατασκευή του σχεσιακού μοντέλου. Μια ομάδα πινάκων αποτελεί το σύνολο των δεδομένων που διατηρείται στη βάση δεδομένων. Οι σειρές πινάκων, που αντιστοιχούν σε οντότητες, αναφέρονται ως πλειάδες (tuples) ή εγγραφές (records) των πινάκων.
Το σχεσιακό διάγραμμα της βάσης δεδομένων του συστήματος (Entity–relationship model), δηλαδή η δομή της βάσης δεδομένων, συμπεριλαμβανομένων των πινάκων, των πεδίων, των τύπων δεδομένων και των σχέσεων, απεικονίζεται στο σχήμα \ref{fig:iboot-db}.

\begin{figure}[h]
	\centering
	\includegraphics[scale=0.75]{iBoot_database_schema.png}
	\caption{Διάγραμμα Βάσης Δεδομένων iBoot}
	\label{fig:iboot-db}
\end{figure}

Στους πίνακες που ακολουθούν, παρουσιάζονται αναλυτικά οι πίνακες της βάσης δεδομένων του συστήματος, καθώς και τα πεδία τους. Επίσης, ως σχόλιο σε κάθε πεδίο, περιγράφεται η χρησιμότητά του.

\FloatBarrier
\input{Chapters/3-System-Analysis/4-Database-Schema}
\FloatBarrier

\section{Επεξήγηση Αρχείων}

\section{Ασφάλεια Συστήματος}

\section{Σύνοψη Κεφαλαίου 3}
